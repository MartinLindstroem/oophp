---
---
Redovisning kmom03
=========================

##Har du tidigare erfarenheter av att skriva kod som testar annan kod?

Ja, jag lärde mig om enhetstestning i oopython kursen. Där lärde vi oss att skriva enhetstester för våra klasser i python. Att skriva testerna i php var ungefär samma som att skriva dom i python. Man skapar objekt och kör olika "asserts" för att se att man får det resultat man förväntar sig.

##Hur ser du på begreppen enhetstestning och “att skriva testbar kod”?

Begreppet "att skriva testbar kod" ser jag som att man skriver kod med tankesättet att den ska vara lätt att testa när man väl ska testa den. Att man alltså när man börjar koda redan tänker "Kan jag testa denna koden sen?". Jag tänkte inte riktigt på det när jag började koda tärningsspelet men jag tyckte ändå att den blev hyffsat testbar. Det svåraste att testa var när jag fick ett resultat beroende på tärningens värde. Till exempel så hade jag en metod där om spelaren slog en 1:a med tärningen så kördes en del i metoden medans om man slog ett annat värde så kördes en annan del av koden.

Därför är det "omöjligt" för mig att nå 100% code coverage med den metoden eftersom den antingen testar en rad om man slår 1 och då testar den inte den andra raden, eller tvärtom.

##Förklara kort begreppen white/grey/black box testing samt positiva och negativa tester, med dina egna ord.

Whitebox testing är när testaren har tillgång till koden man testar. Man kan se källkoden och se att testfallen körs.

greybox testing är när testaren har en viss kunskap om koden eller tillgång till en viss del av koden.

Blackbox testing är när man testar kod som man inte har tillgång till. Testaren vet vad koden ska göra/returnera men vet inte hur den gör det.

Positiva tester är när man testar positiva utfall, till exempel om metoden man testar returnerar något om man skickar med ett positivt heltal som argument så testar man att metoden returnerar vad den ska när man skickar med talet.

Negativa tester är när man testar negativa utfall. Om vi tar mitt föregående exempel om en metod som tar emot ett positivt heltal, vad händer om man skickar med ett negativt heltal? Man har kanske ett exception som kastas i så fall. Man försöker alltså få koden att "gå sönder" och testar vad som händer.

##Berätta om hur du löste uppgiften med Tärningsspelet 100, hur du tänkte, planerade och utförde uppgiften samt hur du organiserade din kod?

Jag började med att bestämma vilka klasser jag ville ha, sedan skapade jag klasserna och började koda så smått vilka metoder/attribut jag tänkte att jag behövde och fyllde på efterhand. Jag skapade klasserna Dice, DiceHand och DiceGame. Dice representerar tärningen, DiceHand representerar spelaren och dennes poäng och DiceGame är mer en handler klass som skapar 2 spelare.

För att slå tärningen så implementerade jag en metod i Dice klassen, `roll`, som sätter attributet `$number` till ett slumpmässigt tal mellan 1 och 6. Jag har även en metod för att hämta det värdet.

I DiceHand klassen så skapar jag ett Dice objekt som då är tärningen. För att spelaren ska kunna slå tärningen så anropar jag `$this->Dice->roll` som då slår tärningen. Efter att metoden har anropats så kollar jag värdet på tärningen. Är det inte 1 så ökar jag `currentScore` med värdet men om det är 1 så sätter jag currentScore till 0. Jag har även en "hold" metod som sätter `totalScore += currentScore` och sedan sätter currentScore till 0. Det är metoden jag använder när spelaren vill spara sina poäng från rundan.

I DiceGame klassen så skapar attributen `$player` och `$computer`, båda är DiceHand objekt. Jag skapar även metoden `simComputer` som hanterar datorns spelrunda.  

Jag löste datorns spelrunda genom att skapa en metod som simulerar datorns "tänkande". Varje gång jag anropar metoden så genereras ett slumpmässigt tal mellan 2 och 4 och sedan kör jag en for loop som kör metoden som rullar tärningen så många gånger för datorn. Jag lägger även till tärningsvärdena i en array så att jag kan spara värderna och visa upp för spelaren vad datorn slog för tärningar. Om datorn slår 1 så hoppar jag ur for-loopen och på så vis kan datorn inte slå fler gånger efter att en 1a har slagits.

För att hantera vems tur det är så valde jag att sätta `$_SESSION["activePlayer"] = "player"` när man startar spelet. Om spelaren slår 1 eller trycker hold så sätts `$_SESSION["activePlayer"] = "computer"` och likadant om datorn slår 1 eller trycker hold så blir den aktiva spelaren "player". Jag skickar även in värdet när jag vill slå tärningen, på så vis kan jag ha 1 metod för att slå tärningen för både spelaren och datorn men skicka in vem det är som slår. activePlayer använder jag även för att visa upp vems tur det är så att man kan se det tydligt.

Koden organiserade jag genom att försöka ha så mycket av spellogiken i klasserna och så lite kod som möjligt i routerna. I routerna så är det mest SESSION och POST värden som sätts/används men i min POST route så blev det en del if-satser eftersom att jag behövde hantera vad som händer när man trycker på knapparna.

Det blev även en del php kod i min html-view fil, vilket jag inte ville ha men jag ansåg att det var nödvändigt för att få det som jag ville ha det.

##Hur väl lyckades du testa tärningsspelet 100?
Jag lyckades testa det bra tyckte jag. Jag kunde testa nästan all kod, det enda som jag inte kunde få 100% var min `simComputer` metod. Eftersom att den har en if-sats som kollar om tärningsvärdet är 1 eller inte så går den ju in/hoppar över if-satsen beroende på värdet. Därav blir det alltid 1 rad som inte körs av testet.

##Vilken är din TIL för detta kmom?
Mitt "Today I learned" för detta kursmoment är att göra enhetstester i php.
